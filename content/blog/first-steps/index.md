---
title: No dobra, zainstalowane. Co dalej?
date: 2024-09-25
---
## Od czego zacząć?
Czemu tu tak pusto? Spokojnie, dopiero zaczynasz. W miarę dodawania wpisów na ekranie pojawią się rozwijalne kategorie, a w pasku filtrów pojawią się dropki do filtrowania wg kontekstów, projektów i tagów.

Na początek popatrz na ekran. Idziemy od samej góry:

- Pasek wyszukiwania tekstowego. Wyszukuje wprowadzoną frazę w tekście, ale też w nazwach kontekstów, projektów i tagów.
- Zaraz pod paskiem wyszukiwarki leży pasek z podstawowymi filtrami. Co jest pokazywane po wybraniu tych filtrów? Od lewej do prawej:
    - Tylko wykonane zadania.
    - Tylko oznaczone gwiazdką.
    - Tylko pilne.
    - Tylko ważne.
    - Tylko wpisy zawierajace datę wykonania.
- Poniżej – pasek filtrów do wybierania kontekstów, projektów, tagów, horyzontów, typów GTD.
- Główna część ekranu to miejsce na treść zadania lub notatki.
- Ten plus na dole po prawej wiadomo, służy do dodawania nowych zadań i notatek.

## Kliknąłem plus, co teraz?
Teraz możesz zapisać myśl, która pojawiła się w głowie. Czy to będzie pomysł, czy rzecz do zrobienia, może jakieś wydarzenie albo notatka o zauważonej firmie remontowej?

Na górze ekranu widzisz znajomo wyglądający pasek z podstawowymi filtrami. Jest jeszcze strzałka do zamknięcia edytora bez zapisywania i przycisk do kasowania.

Poniżej jest panel, pozwalający na dodanie metadanych do zadania czy notatki. Po lewej od góry miejsce na kontekst, projekt i tag. Możesz je albo wybrać z istniejących, albo wpisać nowy – wtedy zostanie dodany do listy kontekstów, tagów lub projektów.

W prawej kolumnie możesz wybrać typ GTD, horyzont i ustawić datę wykonania.

Część główna – wiadomo, miejsce na tekst.

Na samym dole data utworzenia i data modyfikacji.



## Zadanie dodane
Co się wydarzyło? Zgodnie z podejściem GTD zadania, notatki, pomysły, czyli mówiąc ogólnie – sprawy, domyślnie trafiają do skrzynki wejściowej, czyli inboxa. Purysta może powiedzieć: „Zaraz! Przecież na etapie gromadzenia nie powinno się opisywać rzeczy konekstami, projektami itp!?”. I w sumie ma rację. Można przy gromadzeniu rzeczy pominąć panel metadanych w edytorze i klinkąć od razu w pole tekstowe. I wtedy panel metadanych zniknie 😉

Uważny czytelnik zapewne zauważył, że na screenie obok, pasek filtrów do wybierania kontekstów, projektów, tagów, horyzontów, typów GTD jest bogatszy – teraz możesz już wybrać filtr kontekstu, projektu i tagu. Pojawiły się, bo wpisanie w zadaniu tych metadanych nadaje sens filtrowaniu według ty wymiarów.

Na początek wystarczy. W kolejnych wpisach pójdziemy dalej.